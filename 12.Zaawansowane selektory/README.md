# CSS – Zaawansowane selektory

##1. Dynamiczne pseudo klasy.
W pliku html stwórz div o wymiarach 400 na 300 pixeli i z jakimś przykładowym tekstem.
* Stwórz regułę CSS która spowoduje że w chwili kiedy najedziemy myszką na div zmieni on kolor tła na niebieski i będzie miał eliptyczny kształt (atrybut border-radius),
* Stwórz regułę CSS która spowoduje że w chwili kliknięcia w div zmieni on kolor znowu na biały, a pod nim narysuje się niebieski cień (rozmyty).

Zobacz jak działają te reguły. Co się stanie jeżeli zamienisz je miejscami? Czy potrafisz wytłumaczyć dlaczego zachowanie selektorów zmienia się w zależności od ich kolejności?

##2. Selektory dla linków.
W pliku html stwórz kilkanaście linków do innych stron internetowych. Następnie:
* Stwórz regułę CSS która spowoduje że linki będą wyświetlać się jako guziki o szerokości wypisanego w nich tekstu i zaokrąglonych krawędziach. Guziki mają mieć kolor żółty.
* Stwórz regułę CSS która sprawi że po najechaniu na link myszką guzik ma mieć kolor zielony.
* Po kliknięciu takiego guzika ma on zmieniać swój kolor na szary (jako już odwiedzony link).

Zobacz jak działają te reguły. Co się stanie jeżeli zamienisz je miejscami? 


##3. Pseudo klasy związane z położeniem.
Zadania z selektorów są przygotowane w serwisie [jsfiddle](https://jsfiddle.net/CodersLab/t1mp4gv3/). Ustaw style następującym elementom:
* Ustaw listę o id navigation tak żeby elementy występowały po sobie, miały stałą szerokość (75px), i kolor tła,
* Pierwszy element z listy o id navigation miał zaokrąglone krawędzie po lewej stronie a ostatni element po prawej stronie,
* Każdy nieparzysty paragraf divu o id zebra ma mieć szary kolor tła,
* Pierwszy div znajdujący się w divie o id other ma być zielony a ostatni ma być niebieski,
* Każdy 3,5,7,… element div od końca należący do diva o id from_end ma mieć kolor tła nastawiony na pomarańczowy.

##*. Zadanie dodatkowe.
Jeżeli nadal masz czas poćwicz selektory korzystając z tej strony [flukeout.github.io](http://flukeout.github.io/ ) - lekcje od 14 do końca.
